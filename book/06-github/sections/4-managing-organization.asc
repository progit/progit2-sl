[[_github_orgs]]
=== Upravljanje organizacije

(((GitHub, organizations)))
Poleg enouporabniških računov ima GitHub tudi t. i. organizacije.
Kot osebni računi, imajo tudi računi organizacij imenski prostor, kjer so vsi njihovi projekti, vendar mnogo ostalih stvari je drugačnih.
Ti računi predstavljajo skupino ljudi z deljenim lastništvom projektov in na voljo je mnogo orodij za upravljanje podskupin teh ljudi.
Običajno so ti računi uporabljeni za odprtokodne skupine (kot sta "`perl`" ali "`rails`") ali podjetja (kot sta "`google`" ali "`twitter`").

==== Osnove organizacije

Ustvariti organizacijo je precej enostavno; samo kliknite na ikono "`+`" zgoraj desno na katerekoli strani GitHub in iz menija izberite "`New organization`".

.Menijski element "`New organization`"
image::images/neworg.png[Menijski element “New organization”]

Najprej boste morali svojo organizacijo poimenovati in podati naslov e-pošte za glavno točko stika skupine.
Nato lahko povabite uporabnike kot solastnike računa, če želite.

Sledite tem korakom in kmalu boste lastnik popolnoma nove organizacije.
Kot osebni računi so tudi organizacije brezplačne, če tam planirate vse shraniti kot odprto kodo.

Kot lastnik organizacije, ko vejite repozitorij, boste imeli izbiro vejitve v imenski prostor svoje organizacije.
Ko ustvarjate nove repozitorije, jih lahko ustvarite pod svojim osebnim računom ali pa pod katerokoli organizacijo, kjer ste lastnik.
Avtomatsko tudi opazujete ("`watch`") katerikoli nov repozitorij ustvarjen pod temi organizacijami.

Kot v <<_personal_avatar>> lahko naložite avatar tudi za vašo organizacijo, da jo nekoliko prilagodite po meri.
Tudi kot pri osebnih računih imate ciljno stran za organizacijo, ki izpisuje vse vaše repozitorije in je lahko vidna za ostale ljudi.

Pokrijmo sedaj nekatere stvari, ki so nekoliko drugačne z računom organizacije.

==== Ekipe

Organizacije so povezane z individualnimi ljudmi na način ekip, ki so enostavno skupine individualnih uporabniških računov in repozitorijev znotraj organizacije, in načina dostopa, ki ga imajo ti ljudje v teh repozitorijih.

Na primer, recimo, da ima vaše podjetje tri repozitorije: `frontend`, `backend` in `deployscripts`.
Želite, da imajo vaši razvijalci HTML/CSS/JavaScript dostop do `frontend` in mogoče `backend` ter vaši operativni ljudje dostop do `backend` in `deployscripts`.
Ekipe naredijo to enostavno brez potrebe po upravljanju sodelavcev za vsak posamezni repozitorij.

Stran organizacije prikazuje enostavno ploščo z vsemi repozitoriji, uporabniki in ekipami, ki so pod to organizacijo.

[[_org_page]]
.Stran organizacije
image::images/orgs-01-page.png[Stran organizacije]

Da upravljate svoje ekipe, lahko kliknite na stransko vrstico Teams na desni strani strani v <<_org_page>>.
To vam bo prikazalo stran, kjer lahko dodate člane k ekipi, dodate repozitorije k ekipi ali upravljate nastavitve in nadzor nivojev dostopa za ekipo.
Vsaka ekipa ima lahko samo bralni, bralno/pisalni ali administrativni dostop do repozitorijev.
Ta nivo lahko spremenite s klikom na gumb "`Settings`" v <<_team_page>>.

[[_team_page]]
.Stran ekipe
image::images/orgs-02-teams.png[Stran ekipe]

Ko nekoga povabite v ekipo, bo dobil e-pošto, ki ga obvešča, da je bil povabljen.

Prav tako ekipa `@mentions` (kot je `@acmecorp/frontend`) deluje precej podobno kot posamezni uporabniki, razen da so *vsi* člani ekipe potem naročeni na temo.
To je uporabno, če želite pozornost od nekoga v ekipi, vendar ne veste točno, kako vprašati.

Uporabnik lahko pripada kateremukoli številu ekip, tako da se ne omejite samo na kontrolo dostopa ekip.
Posebne interesne ekipe kot `ux`, `css` ali `refactoring` so uporabne za določeno vrsto vprašanj in ostale kot so `legal` in `colorblind` za popolnoma drugačne stvari.

==== Revizijski dnevnik

Organizacije dajejo lastnikom tudi dostop do vseh informacij o tem, kaj se dogaja pod to organizacijo.
Lahko greste pod zavihek 'Audit Log' in pogledate, kateri dogodki so se zgodili na nivoju organizacije, kdo jih je naredil in kje na svetu so bili narejeni.

[[_the_audit_log]]
.Dnevnik revizije
image::images/orgs-03-audit.png[Dnevnik revizije]

Lahko tudi filtrirate po določenem tipu dogodkov, določenih mestih ali določenih ljudeh.
