[[what_is_git_section]]
=== Kaj je Git?

Torej na kratko, kaj je Git?
To je pomemben razdelek, ker če razumete, kaj je Git in osnove kako deluje, potem bo za vas učinkovitejša uporaba Gita verjetno veliko enostavnejša.
Ko se boste učili uporabljati Git, poskusite počistiti svoj um stvari, ki jih morda veste o drugih VCS-jih, kot so CVS, Subversion ali Perforce - to vam bo pomagalo, da se izognete subtilni zmešnjavi, ko boste orodje uporabljali.
Git shranjuje in razmišlja o informacijah precej različneje kot ostali sistemi, vendar uporabniški vmesnik je precej podoben in razumevanje teh razlik vam bo pomagalo, da ne postanete še bolj zmedeni, medtem ko ga uporabljate.(((Subversion)))(((Perforce)))

==== Posnetki, ne razlike

Glavna razlika med Git in katerimkoli ostalim VCS-jem (Subversion in prijatelji vključeni) je način, kako Git razmišlja o svojih podatkih.
Konceptualno večina ostalih sistemov shranjuje informacije kot seznam sprememb na osnovi datotek.
Ti ostali sistemi (CVS, Subversion, Perforce, Bazaar itd.) razmišljajo o informacijah, ki jih hranijo, kot skupek datotek in sprememb narejenih na vsaki datoteki tekom časa (to je običajno opisano kot nadzor različic _na podlagi delte_).

.Shranjevanje podatkov kot spremembe osnovne različice vsake datoteke
image::images/deltas.png[Shranjevanje podatkov kot spremembe osnovne različice vsake datoteke]

Git ne razmišlja o shranjevanju svojih podatkov na ta način.
Namesto tega Git razmišlja o svojih podatkih bolj kot skupek posnetkov miniaturnega datotečnega sistema.
Z Gitom vsakič, ko izvedete potrditev ali shranite stanje vašega projekta, Git v osnovi naredi sliko, kako vse vaše datoteke izgledajo v tem trenutku in shrani referenco na tisti posnetek.
Za učinkovitost, če se datoteke niso spremenile, jih Git ne shrani ponovno, samo povezavo na prejšnjo identično datoteko, ki jo že ima shranjeno.
Git razmišlja o svojih podatkih bolj kot *tok posnetkov*.

.Shranjevanje podatkov kot posnetki projekta tekom časa
image::images/snapshots.png[Git shrani podatke kot posnetke projekta tekom časa]

To je pomembna razlika med Gitom in skoraj vsemi ostalimi VCS-ji.
Git ponovno preuči skoraj vsak aspekt nadzora različic, ki jih večina ostalih sistemov kopira iz prejšnje generacije.
To naredi Git bolj kot majhen datotečni sistem z nekaj zelo močnimi orodji zgrajenimi na njem, napram preprosto samemu VCS.
Prednosti, ki jih pridobite z razmišljanjem o vaših podatkih na ta način, bomo raziskali pri pokrivanju vej Git v poglavju <<ch03-git-branching#ch03-git-branching>>.

==== Skoraj vsaka operacija je lokalna

Večina operacij v Gitu potrebuje za delovanje samo lokalne datoteke in vire - v splošnem ni potrebnih nobenih informacij iz drugega računalnika na vašem omrežju.
Če ste vajeni na CVCS, kjer ima večina operacij ceno latence omrežja, boste mislili, da so bogovi hitrosti blagoslovili ta aspekt Gita z nadnaravnimi močni.
Ker imate vso zgodovino projekta ravno tam na vašem lokalnem disku, se zdi večina operacij takojšnjih.

Na primer, za brskanje po zgodovini projekta Git ne potrebuje oditi na strežnik, da dobi zgodovino in jo prikaže za vas - enostavno jo prebere direktno iz vaše lokalne podatkovne baze.
To pomeni, da vidite zgodovino projekta skoraj takoj.
Če želite videti spremembe predstavljene med trenutno verzijo datoteke in datoteko pred mesecem dni, lahko Git poišče datoteko za toliko časa nazaj in naredi izračun lokalnih razlik, namesto da sprašuje oddaljeni strežnik, da to izvede ali prenese starejšo verzijo datoteke iz oddaljenega strežnika, saj naredi to lokalno.

To tudi pomeni, da je zelo malo česar ne morete narediti, ko ste brez povezave ali brez VPN.
Če greste na letalo ali vlak in želite narediti nekaj dela, lahko veselo naredite potrditve (na vaši _lokalni_ kopiji), dokler ne pridete na omrežno povezavo, ko jih naložite.
Če greste domov in ne morete pravilno nastaviti vašega odjemalca VPN, lahko še vedno delate naprej.
V veliko drugih sistemih je to bodisi nemogoče ali boleče.
V Perforcu na primer ne morete narediti veliko, če niste povezani na strežnik; v Subversionu ter CVS-u lahko urejate datoteke, vendar ne morete poslati potrditev v vašo podatkovno bazo (ker je vaša podatkovna baza brez povezave).
To mogoče ni velik problem, vendar boste morda presenečeni, kakšno veliko razliko lahko to naredi.

==== Git ima integriteto

Vse v Gitu je kontrolirano preko vsot, predno je shranjeno in nato je sklicano glede na to kontrolno vsoto.
To pomeni, da je nemogoče spremeniti vsebino katerekoli datoteke ali direktorija brez, da bi Git to vedel.
Ta funkcionalnost je vgrajena v Git na najnižjem nivoju in je sestavni del njegove filozofije.
Ne morete izgubiti podatkov med prevozom ali dobiti pokvarjene datoteke brez, da bi Git to zaznal.

Mehanizem, ki ga Git uporablja za to kontroliranje vsot, se imenuje zgoščena vrednost SHA-1.(((SHA-1)))
To je 40-znakovni niz sestavljen iz znakov šestnajstiškega zapisa (0-9 in a-f) in preračunan na osnovi vsebine datoteke ali strukture direktorijev v Gitu.
Zgoščena vrednost SHA-1 izgleda nekako takole:

[source]
----
24b9da6552252987aa493b52f8696cd6d3b00373
----

Te zgoščene vrednosti boste videli v Gitu vsepovsod, ker jih veliko uporablja.
V bistvu Git shranjuje vse v svojo podatkovno bazo ne preko imena datoteke vendar preko zgoščene vrednosti svojih vsebin.

==== Git v splošnem samo doda podatke

Ko izvajate akcije v Gitu, skoraj vse od njih samo _dodajo_ podatke v podatkovno bazo Git.
Težko je narediti, da bo sistem naredil karkoli, česar se ne da povrniti, ali izbrisati podatkov na kakršen koli način.
Kot v kateremkoli VCS-ju lahko izgubite ali pokvarite spremembe, ki jih še niste potrdili; vendar ko pošljete posnetek v Git, je zelo težko kaj izgubiti, posebej, če pogosto pošiljate vašo podatkovno bazo v drug repozitorij.

To naredi uporabo Gita užitek, ker vemo, da lahko eksperimentiramo brez nevarnosti, da bi stvari resno uničili.
Za bolj poglobljen pogled na to, kako Git shranjuje svoje podatke in kako lahko povrnete podatke, ki se zdijo izgubljeni, glejte poglavje <<ch02-git-basics-chapter#_undoing>>.

==== Tri stanja

Sedaj, bodite pozorni - to je glavna stvar, ki si jo morate zapomniti o Gitu, če želite, da preostanek procesa učenja poteka gladko.
Git ima tri glavna stanja, v katerih se lahko nahajajo vaše datoteke: _spremenjene_ (modified), _dane v pripravo_ (staged) in _potrjene_ (commited).

* Spremenjeno pomeni, da ste spremenili datoteko, vendar je še niste potrdili v vašo podatkovno bazo.
* Dano v pripravo pomeni, da ste označili spremenjeno datoteko v njeni trenutni verziji, da gre v naslednji posnetek potrditve.
* Potrjeno pomeni, da so podatki varno shranjeni v vaši lokalni podatkovni bazi.

To nas vodi k trem glavnim razdelkom projekta Git: delovna drevesna struktura, področje priprave in direktorij Git.

.Delovna drevesna struktura, področje priprave in direktorij Git
image::images/areas.png["Delovna drevesna struktura, področje priprave in direktorij Git"]

Delovni direktorij je en sam prenos ene verzije projekta.
Te datoteke so povlečene iz kompresirane podatkovne baze v direktoriju Git in dane na disk za vas, da jih uporabite ali spremenite.

Področje priprave je datoteka, v splošnem vsebovana v vašem direktoriju Git, ki shranjuje informacije o tem, kaj bo šlo v vašo naslednjo potrditev.
Njegovo tehnično ime v jeziku Git je "`index`", vendar se pogosto imenuje tudi področje priprave podatkov ("`staging area`").

Direktorij Git je, kjer Git shranjuje meta podatke in objektno podatkovno bazo za vaš projekt.
To je najpomembnejši del Gita in je, kar se kopira, ko _klonirate_ repozitorij iz drugega računalnika.

Osnovni Git potek dela gre nekako takole:

1. Spremenite datoteke v vašem delovnem direktoriju.
2. Selektivno date v pripravo samo spremembe, ki jih želite v naslednji potrditvi, kar doda _samo_ tiste spremembe v področje priprave.
3. Jih potrdite, kar vzame datoteke, kakršne so v področju priprave in shrani ta posnetek dokončno v vaš direktorij Git.

Če je določena verzija datoteke v direktoriju Git, je smatrana za potrjeno.
Če je bila spremenjena in dodana v področje priprave podatkov, je _dana v pripravo_.
In če je bila spremenjena, odkar je bila prenesena, vendar ni bila dana v področje priprave, je _spremenjena_.
V poglavju <<ch02-git-basics-chapter#ch02-git-basics-chapter>> se boste naučili več o teh stanjih in kako jih lahko koristite ali pa preskočite področje priprave v celoti.
