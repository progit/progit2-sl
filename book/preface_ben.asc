[preface]
== Predgovor Bena Strauba

Prva izdaja te knjige je bila tista, ki me je navdušila nad Gitom.
To je bil moj uvod v slog izdelave programske opreme, s katerim sem se počutil bolj naravno kot karkoli, kar sem videl prej.
Takrat sem bil razvijalec že več let, vendar je bil to pravi obrat, ki me je poslal po veliko bolj zanimivi poti od tiste, po kateri sem hodil.

Zdaj, leta kasneje, sem soustvarjalec ene najboljših implementacij Gita, delal sem za največje podjetje za gostovanje Gita, potoval po svetu in poučeval ljudi o Gitu.
Ko me je Scott vprašal, ali bi bil zainteresiran za delo na drugi izdaji, nisem niti pomislil.

Delati na tej knjigi mi je bilo veliko veselje in privilegij.
Upam, da vam bo pomagala tako kot meni.
