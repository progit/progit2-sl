[preface]
== Uvod

Pripravite se na več ur branja o Gitu.
Najprej vam bomo pojasnili, kaj vse vam ta knjiga prinaša.
Tu je hiter povzetek desetih poglavij in treh prilog te knjige.

V *poglavju 1* bomo pokrili sisteme za nadzor različic (VCS) in osnovne informacije o Gitu - brez tehničnih podrobnosti, le, kaj je Git, zakaj se je pojavil v svetu polnem VCS in kaj ga ločuje od drugih ter zakaj ga toliko ljudi uporablja.
Nato bomo pojasnili, kako Git prenesti in ga prvič nastaviti, če ga še nimate na svojem sistemu.

V *poglavju 2* bomo predstavili osnovno uporabo Gita - kako uporabljati Git v 80% primerov, s katerimi se boste najpogosteje srečali.
Po branju tega poglavja bi morali znati klonirati repozitorij, videti, kaj se je zgodilo v zgodovini projekta, spreminjati datoteke in prispevati spremembe.
Če knjiga spontano izgine v tem trenutku, bi že morali precej vedeti o upravljanju Gita takrat, ko ga potrebujete, da dvignete drug izvod knjige.

*Poglavje 3* obravnava model vej v Gitu, pogosto opisan kot najboljša značilnost Gita.
Tu se boste naučili, kaj resnično ločuje Git od ostalih.
Ko boste končali, boste morda potrebovali trenutek za razmislek, kako ste živeli preden, je bil model vej Gita del vašega življenja.

*Poglavje 4* obravnava Git na strežniku.
To poglavje je namenjeno tistim, ki želijo vzpostaviti Git znotraj svoje organizacije ali na svojem osebnem strežniku za sodelovanje.
Raziskali bomo tudi različne možnosti gostovanja, če vam je ljubše, da to nekdo drug uredi za vas.

*Poglavje 5* podrobno opisuje različne porazdeljene poteke dela in kako jih doseči z Gitom.
Ko boste končali s tem poglavjem, boste lahko z večimi oddaljenimi repozitoriji delali strokovno, Git uporabljali prek e-pošte in spretno upravljali z več oddaljenimi vejami ter prispevali popravke.

*Poglavje 6* zajema podrobnosti storitve GitHub za gostovanje in orodij.
Pokrijemo registracijo in upravljanje računa, ustvarjanje in uporabo repozitorijev Git, običajne poteke dela za prispevanje k projektom in sprejemanje prispevkov v vašega, programski vmesnik GitHuba in veliko malih namigov, ki vam bodo na splošno olajšali življenje.

*Poglavje 7* govori o naprednih ukazih Git.
Tukaj boste izvedeli o temah, kot so obvladovanje strašljivega ukaza `reset`, uporaba binarnega iskanja za identifikacijo napak, urejanje zgodovine, podrobna izbira revizij in še veliko več.
To poglavje bo dopolnilo vaše znanje o Gitu, da boste resnično mojster.

*Poglavje 8* govori o konfiguriranju vašega prilagojenega okolja Git.
To vključuje nastavljanje skript za kljuke, da izvajajo ali spodbujajo prilagojeni pravilnik ter uporabo nastavitev konfiguracije okolja, da lahko delate na način, ki vam ustreza.
Pregledali bomo tudi izgradnjo vašega lastnega nabora skript, ki izvajajo prilagojeni pravilnik za izročitev sprememb.

*Poglavje 9* se ukvarja z Gitom in drugimi VCS-ji.
To vključuje uporabo Gita v svetu Subversiona (SVN) in pretvorbo projektov iz drugih VCS-jev v Git.
Veliko organizacij še vedno uporablja SVN in se ne nameravajo spremeniti, toda do tega trenutka ste se že naučili neverjetne moči Gita - in to poglavje vam pokaže, kako se spopasti, če morate še vedno uporabljati strežnik SVN.
Pregledali bomo tudi, kako uvoziti projekte iz več različnih sistemov, v primeru, da prepričate vse, da se podate v novost.

*Poglavje 10* se poglobi v temne, vendar čudovite globine notranjosti Gita.
Zdaj, ko veste vse o Gitu in ga lahko uporabljate z močjo in eleganco, lahko nadaljujete na razpravo o tem, kako Git shranjuje svoje objekte, kakšen je model objekta, kakšne so podrobnosti paketnih datotekah, protokolih strežnika in še več.
V celotni knjigi se bomo na odseke tega poglavja sklicevali v primeru, da se boste želeli poglobiti v to temo; toda če ste podobni nam in si želite poglobiti v tehnične podrobnosti, bi morda želeli najprej prebrati poglavje 10.
Odločitev prepuščamo vam.

V *dodatku A* si bomo ogledali številne primere uporabe Gita v različnih specifičnih okoljih.
Pokrili bomo več različnih grafičnih uporabniških vmesnikov (GUI) in programskih okolij IDE, v katerih želite morda uporabiti Git, ter kaj vam je na voljo.
Če vas zanima pregled uporabe Gita v vaši lupini, vašem IDE ali urejevalniku besedil, si oglejte to poglavje.

V *dodatku B* bomo raziskali skriptiranje in razširjanje Gita prek orodij, kot sta libgit2 in JGit.
Če vas zanima pisanje zapletenih in hitrih prilagojenih orodij in potrebujete dostop do nizke ravni Gita, si lahko tukaj ogledate, kakšen je ta krajinski pogled.

Nazadnje, v *dodatku C*, bomo enega za drugim pregledali vse glavne ukaze Gita in pogledali, kje v knjigi smo jih pokrili in kaj smo z njimi storili.
Če želite vedeti, kje v knjigi smo uporabili kateri koli poseben ukaz Gita, ga lahko poiščete tukaj.

Začnimo.
