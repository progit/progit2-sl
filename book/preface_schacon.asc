[preface]
== Predgovor Scotta Chacona

Dobrodošli v drugi izdaji knjige Pro Git.
Prva izdaja je bila objavljena pred več kot štirimi leti.
Od takrat se je veliko spremenilo, vendar pa so še vedno pomembne stvari ostale nespremenjene.
Čeprav je večina osnovnih ukazov in konceptov danes še vedno veljavnih, saj je ekipa Gita izjemna pri ohranjanju združljivosti s starejšimi različicami, se je v skupnosti okoli Gita pojavilo nekaj pomembnih dodatkov in sprememb.
Druga izdaja te knjige je namenjena obravnavi teh sprememb in posodobitvi knjige, da bo lahko bolj koristna za nove uporabnike.

Ko sem pisal prvo izdajo, je bil Git še relativno težko uporabljiv in skorajda nesprejeto orodje za hard core hekerje.
Začel se je uveljavljati v nekaterih skupnostih, vendar ni bil niti približno tako razširjen kot danes.
Od takrat ga je skoraj vsaka odprtokodna skupnost sprejela.
Git je dosegel neverjeten napredek na Windows, v eksploziji grafičnih vmesnikov za vse platforme, v podpori IDE in v poslovnem svetu.
Pro Git izpred štirih let o tem ne ve ničesar.
Eden od glavnih ciljev te nove izdaje je osvetliti vse te nove fronte v skupnosti okoli Gita.

Odprtokodna skupnost, ki uporablja Git, je prav tako eksplodirala.
Ko sem se sprva usedel, da bi napisal knjigo pred skoraj petimi leti (trajalo je nekaj časa, da sem izdal prvo različico), sem ravnokar začel delati v zelo malo znani družbi, ki razvija spletno mesto za gostovanje Gita, imenovano GitHub.
Ob času izdaje je bilo morda nekaj tisoč ljudi, ki so uporabljali spletno mesto, in le štirje od nas smo delali na tem projektu.
Ko pišem ta uvod, GitHub praznuje naš desetmilijonti gostujoči projekt, s skoraj 5 milijoni registriranih računov razvijalcev in več kot 230 zaposlenimi.
Ljubi ga ali sovraži, GitHub je močno spremenil velike dele odprtokodne skupnosti na način, ki je bil komajda predstavljiv, ko sem sedel, da napišem prvo izdajo.

V prvotni različici knjige Pro Git sem napisal majhen odsek o GitHubu kot primeru gostovanega Gita, ki mi ni bil zelo všeč.
Ni mi bilo všeč, da sem pisal o tem, kar sem čutil, da je večinoma vir skupnosti in hkrati govoril o svojem podjetju.
Čeprav mi ta konflikt interesov še vedno ni všeč, je pomen GitHuba v skupnosti okoli Gita neizogiben.
Namesto primera gostovanja Gita sem se odločil, da bomo ta del knjige bolj podrobno opisali, kaj GitHub je in kako ga učinkovito uporabljati.
Če se želite naučiti uporabljati Git, vam bo poznavanje GitHuba pomagalo, da se boste vključili v veliko skupnost, kar je pomembno ne glede na to, katero spletno mesto za gostovanje Gita se boste odločili uporabiti za svojo kodo.

Druga velika sprememba v času od zadnje objave knjige je bila razvoj in vzpon HTTP protokola za Git omrežne transakcije.
Večina primerov v knjigi je bila spremenjena iz SSH v HTTP, ker je to veliko preprosteje.

Opazovati rast Gita v zadnjih nekaj letih od relativno neznanskega sistema za nadzor različic do prevladujočega komercialnega in odprtokodnega sistema za nadzor različic je bilo neverjetno.
Vesel sem, da je knjiga Pro Git dosegla tak uspeh in da je ena od redkih tehničnih knjig na trgu, ki je hkrati zelo uspešna in popolnoma odprtokodna.

Upam, da boste uživali v tej posodobljeni izdaji Pro Git.
